Start, stop, continue, more of, Less of Wheel:
Tämä on nopea retrospektiivi, joka kestää noin 10min (25 isoille tiimeille). Retrospektiivin pitäjä piirtää taululle ympyrän, joka jaetaan viiteen osaan. Osien nimet ovat start, stop, continue, more of ja less of. Pitäjä kysyy kysymykset:
- Mitä meidän pitäisi alkaa tehdä, mitä emme jo tee?
- Mitä meidän pitäisi lopettaa tekemästä, mikä on haitallista tai ei hyödyllistä?
- Mitä hyvää haluamme jatkaa?
- Mitä meidän pitäisi tehdä enemmän?
- Mitä meidän pitäisi tehdä vähemmän?
Pitäjä ottaa kommentteja ja jakaa ne ympyrään aiheittain.

Glad, sad, mad:
Noin tunnin retrospektiivi. Tiimin jäsenet ottavat sprintin aikana ylös asioita, joista haluavat keskustella retrospektiivissä. Ne jaetaan kategorioihin glad, sad ja mad. Nämä tarkoittavat hyviä asioita tiimin toiminnasta, huonoja asioita ja ärsyttäviä asioita. Ärsyttävät asiat voivat olla muutakin, kuin tiimin toimintaan liittyviä. Asioiden paperille kirjaus kestää 10-15min.
Jokainen esittelee kirjoittamansa asiat ja asettaa ne oikeaan kohtaan taululle, joka on jaoteltu kategorioihin glad, sad ja mad. Esittely kestää 10-15min.
Samaan asiaan liittyvät paperit ryhmitellään yhteen.
Jäsenet antavat ääniä keskusteltaville asioille. Jokaisella on tietty määrä ääniä, esim. 5.
Viimeiseksi yksi henkilö lukee ajatukset äänijärjestyksessä. Ajatuksesta keskustellaan lyhyesti, pääajatuksena seuraavan sprintin toiminta. Jos aika loppuu kesken, vähemmän ääniä saaneet ideat eivät tule käsitellyiksi.
